<html lang="hu">
<h1>[⭐⭐⭐⭐] 22. Méhek (8 pont)</h1>
A brit tudósok felfedeztek egy újfajta "doromboló" méhfajt. Ennek a méhfajnak az egyedei a dorombolásukkal speciális hullámokat bocsájtanak
ki magukból, amik lebénítják áldozataikat, éppen ezért ügyelnek arra, hogy ne menjenek egymáshoz közel. Az új fajból nagyon kevés példány
él, így azonnal védetté nyilvánították őket.<br>
<br>
Készítsd el a <i>DoromboloMeh</i> struktúrát, amely tartalmazza a méh sorszámát (egész szám), illetve a méh dorombolásának hatótávolságát
(valós érték).<br>
Készítsd el a <i>dorombolas</i> függvényt, amely paraméterben egy <i>DoromboloMeh</i> pointerekből álló 2 dimenziós tömböt vár, illetve a
tömb sorainak és oszlopainak számát várja. A függvény adja vissza, hogy hány doromboló méh van veszélyben, azaz hány olyan méh van, amelyik
benne van legalább egy másik méh dorombolási hatótávolságában.<br>
A példa szemléltetésére tekintsük a dorombolo_mehek_szemleltetve_egy_szep_szines_abran.png fájlt!<br><br>
<img src="dorombolo_mehek_szemleltetve_egy_szep_szines_abran.PNG" alt="dorombolo_mehek_szemleltetve_egy_szep_szines_abran.png"/>
<br><br>
Az ábrán látható, hogy a méhek a 0-tól 7-ig foglalhatnak helyet, így a sorszám és oszlopszám is a példa esetében 8.<br>
Az ábrán a méhek nagybetűvel vannak jelölve, tehát jelen esetben az A, B, C, D, E, F, G pontok a méhek pozíciói. Tehát a C méh a tömb
5-ös indexű sorában, és 2-es indexű oszlopában van. A G méh a 3-as indexű sor 4-es indexű oszlopban.<br>
A tömb többi pozícióján NULL értékek vannak, ezek az ábrán nincsenek jelölve.<br>
A méhek dorombolási hatótávolságai a körök a méhek körül. A piros körök azt jelentik, hogy az adott körben más méhek is tartózkodnak,
tehát ők lesznek veszélyben. A pirossal jelölt méhek vannak veszélyben.<br>
<ul>
    <li>A: a B méh hatótávolságán belül tartózkodik</li>
    <li>B: a G méh hatótávolságán belül tartózkodik</li>
    <li>C: a B és F méh hatótávolságán belül is tartózkodik</li>
    <li>G: a B méh hatótávolságán belül tartózkodik</li>
</ul>
A többi méh biztonságban van, nincs a többi hatótávolságán belül, tehát a függvénynek 4-gyel kell visszatérnie.

<div class="hint">
    Züm-züm
</div>


</html>