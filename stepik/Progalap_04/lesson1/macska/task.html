<html lang="hu">
    <h1>[⭐] 1. Macska (1 pont)</h1>
    A macskákról sok mindent el lehet mondani. A macska, más néven házi macska (Felis silvestris catus) kisebb termetű húsevő emlős,
    amely a ragadozók rendjén belül a macskafélék (Felidae) családjának Felis neméhez és Felis silvestris fajához tartozik.
    A vadmacska alfaja. Ügyes ragadozó, több mint 1000 faj tekinthető a zsákmányának. Emellett meglehetősen intelligens, beidomítható egyszerű parancsok végrehajtására vagy
    szerkezetek működtetésére – illetve képes önállóan is kisebb feladatok betanulására.
    <br>
    A macskának számos fajtája és színváltozata létezik. Csupasz és farok nélküli változatait is kitenyésztették.
    A macskák több mint százféle hangjel és testbeszéd segítségével kommunikálnak, mint például nyávogás („miaú”), dorombolás, bújás, fújás, morgás, perregés.
    A lovakhoz és más háziállatokhoz hasonlóan a macskák is képesek vadon élve fennmaradni. Az önállóan élő macskák gyakran kisebb kolóniákat alkotnak.
    Az állatvédők beszámolói szerint azonban hosszú távon csak igen kevés példány képes gazdátlanul életben maradni, többségüket elpusztítják a járművek, a ragadozók, az éhség,
    az időjárás viszontagságai és a betegségek. Ezért számos országban, köztük hazánkban is a macskák és más háziállatok elhagyása, illetve otthonukból való szándékos
    eltávolítása (bántalmazásukhoz hasonlóan) büntetendő. A macska sok kultúra legendáiban és mítoszaiban tölt be jelentős szerepet, az egyiptomiak, a kínaiak és a vikingek ősi
    történeteiben is szerepel. Általában tisztelik, de olykor becsmérlik is. <a href="https://hu.wikipedia.org/wiki/Macska">Wikipedia</a>
    <br><br>
    Jelen programunk esetében szeretnénk a <i>Macska</i> struktúrában a macska tulajdonságait tárolni. A nevét (nev, szöveg), illetve az életkorát (kor, egész szám) szeretnénk tárolni.
    Egészítsd ki a struktúrát, hogy megfeleljen az igényeknek!

    <div class="hint">
        Ha szeretnénk egy saját típust létrehozni, akkor erre a struktúrákat lehet használni. A struktúrákban összefoghatunk több (akár) különböző típusú változót, és azt egyként
        használhatjuk. Például jelen esetben a macska nevét és életkorát fogjuk össze egy struktúrába. Ezek után már létre tudunk hozni "Macska" típusú változót, aminek van neve és
        életkora. Ezt akár függvényeknek is átadhatjuk, vagy visszatérési értékként is használhatjuk. Pl.:<br>
        <pre>
void kiir(Macska m) {
    printf("A macska neve %s, %d eves.\n", m.nev, m.kor);
}
        </pre>
    </div>

</html>