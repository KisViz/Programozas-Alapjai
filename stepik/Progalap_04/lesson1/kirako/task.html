<html lang="hu">
    <h1>[⭐⭐⭐⭐] 25. Kirakó (10 pont)</h1>
    Néhány évvel ezelőtt egy szegény családban gyermek született, akit Leenhurbertindrundnak neveztek el, és Leen-nek becéztek. Most kapott néhány kirakóst, amivel játszhat.
    Ezeknek annyira megörült, hogy önfeledten kezdte őket összeborigatni, így egy nagy kupac lett belőle. Nem lesz könnyű dolga, de úgy gondolta, hogy mégiscsak szeretné
    kirakni az összeset. Ehhez első lépésként szét kell a kirakókat válogatni, majd utána az egyes kirakókat ki kell rakni.<br>
    Készítsd el a <i>kirakozas</i> nevű függvényt, amely 4 paramétert vár:
    <ul>
        <li>A kirakó darabokat egy tömbben. A kirakókról tudjuk az id-jüket, szettjüket és a sorszámukat. A szett és sorszám kezdetben -1.</li>
        <li>A kirakók darabszámát (összesen hány kirakó darab van összeöntve)</li>
        <li>Egy függvényt (szettEllenorzes), ami egy Kirako példányt vár, és visszaadja azt, hogy az az adott kirakó hányas szettbe tartozik. Leen egy kirakó darabról
        csak egyszer szeretné megnézni, hogy melyik szettbe tartozik, így ezt a függvényt egy kirakóra csak egyszer hívd meg.</li>
        <li>Egy függvényt (lerakas), ami egy Kirako példányt és egy egész számot vár. Az adott kirakót a megadott pozícióra szeretnénk lehelyezni. A függvény 1-et ad
        vissza, ha odaillik, 0-t, ha nem. Csak olyan kirakókra működik, amelyeknek a szett száma helyesen ki van töltve (egyébként -1-et ad vissza).
        Leen nem szeretne nagyon sokszor próbálkozni, mivel könnyen elfárad, tehát ezt a függvényt minél kevesebbszer próbáljuk meghívni.</li>
    </ul>

    A függvény töltse ki a kirakók tulajdonságait (szett, sorszám), majd a tömbben rendezze őket növekvő sorrendbe: elsődlegesen a szett szerint, azon belül a sorszám szerint.<br>
    <br>
    A lerakást úgy képzelhetjük el, hogy egymás után rakjuk le a darabokat: 1-es, 2-es, ... pozíciókra.<br>
    <br>
    Minden tesztesethez 3 változat található: Konnyitett, Normal és Nehezitett. A konnyítettben Leen nagyon türelmes, a normálban átlagos türelemmel rendelkezik, míg a
    nehezítettben nagyon kevés türelemmel.

    <div class="hint">
        Például: ha van 5 db kirakónk 2 szettből, akkor először különválogatjuk a szetteket (egyik szettbe 3, a másikba 2 kirakó darab tartozik).
        Ezután megnézzük az első szett darabjait, és kipróbáljuk melyik illik az első (1-es) pozícióba, és amelyik igen, azt lerakjuk. Aztán a második pozíció, majd a harmadik.
        Hasonlóképpen járunk el a második szettel is. Ha ezzel megvagyunk, már tudjuk, hogy melyik kirakó darab melyik szettbe, és azon belül melyik pozícióra tartozik, így
        végül már csak rendeznünk kell a tömböt a kért módon.
    </div>

    <div class="hint">
        KIRAKÓ JUHÚÚ JEEEEE JUPÍÍÍÍÍ
    </div>

</html>