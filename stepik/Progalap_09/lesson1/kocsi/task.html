<html lang="hu">
    <h1>[⭐⭐] 13. Kocsi (6 pont)</h1>
    A kisgyerekek gyakran nem tudják kimondani a "kocsi", illetve "csoki" szót megfelelően. Ennek következményeként el kell készítened a
    <i>Csoki</i> struktúrát. Egy csokiról tároljuk az árát, illetve azt, hogy hány grammos (mindkettő egész).<br>
    Készítsd el a <i>legolcsobb</i> függvényt, amely egy Csoki példányokra mutató pointerekből álló tömböt vár paraméterben. A tömb valójában
    egy 2D-s tömb, ami 1D-sként van megvalósítva. Elképzelhetjük úgy, hogy a tömb minden sorát egy NULL érték zárja. Ez alapján ez a paraméter
    több, csoki-válogatást ír le. A kérdés az, hogy ezen válogatások közül melyik a legolcsóbb 1 gramm csokit tekintve.<br>
    Például, ha a tömb: {10, 20}, {20, 15}, NULL, {20, 20}, {30, 40}, {300, 500}, NULL.<br>
    akkor ebben a tömbben 2 csokiválogatás van. Az elsőben 1 gramm átlagos ára kb. 0.86, míg a másodikban 0.625. Ez azt jelenti, hogy a második az
    olcsóbb, tehát 1-est kell visszaadni (mivel 0-tól indexelünk).
</html>